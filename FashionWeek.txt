Zadatak 10 - Baza podataka FASHION WEEK
Potrebno je projektovati relacionu bazu podataka koja će pamtiti sve informacije neophodne za
održavanje manifestacije pod nazivom Fashion Week. U okviru ove manifestacije biće održan veći broj
revija na kojima će modni kreatori prikazati svoje najnovije kolekcije. Za svakog modnog kreatora se pamti
matični broj, ime, prezime, zermlja porekla, datum rođenja, pol i naziv modne kuće u kojoj rade ukoliko
ona postoji. Za modne kuće se pamti jedinstveni naziv, ime osnivača, sedište modne kućei imena vlasnika
ukoliko su poznata. Modni kreatori svoj rad predstavljaju na jednoj ili većem broju modnih revija koje se
održavaju u okviru Fashion Week-a. Za svaku modnu reviju se pamti redni broj revije, naziv revije, mesto
održavanja, datum i vreme održavanja. Organizator modne revije može biti modna kuća ili pojedinačni
modni kreator. Ukoliko je organizator modna kuća onda se pamte informacije o kolekciji koju modna kuća
predstavlja i o modnim kreatorima koji će izlagati na toj reviji. Ukoliko modnu reviju irganizuje modni
kreaator, pamti se informacija da li mu je to prva modna revija i informacija o drugim kreatorima koje
može da pozove kao specijalne goste. Za potrebe manifestacije održan je kasting izabran je veći broj
manekena iz različitih modnih agencija. Na pojednim revijama u svojstvu manekena pojaviće se i specijalni
gosti, tj. poznate ličnosti iz javnog života. Manekeni mogu nastupati na većem broju modnih revija u okviru
manifestacije. Za svakog manekena treba evidentirati matični broj, ime, prezime, datum rođenja, pol,
visina, težina, boja očiju, boja kose i konfekcijski broj i nazivi časopisa u kojima je maneken bio na naslovnoj
strani. Ukoliko maneken pripada modnoj agenciji mora se znati o kojoj se modnoj agenciji radi. Za svaku
modnu agenciju se pamti PIB, naziv agencije, sedište agencije, datum osnivanja agencija i da li se radi o
domaćoj ili internacionalnoj agenciji. Ukoliko se radi o internacionalnoj agenciji potrebno je pamtiti i
nazive zemalja u kojima je ta agencija aktivna. Za specijalne goste, koji nastupaju kao manekeni a nisu ni
u jednoj modnoj agenciji, potrebno je evidentirati i zanimanje.